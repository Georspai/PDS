# Parallel and Distributed Systems 
## A.U.Th. ee Course
## Assignment 2


Έστω p διαδικασίες που έχουν τοπικά αποθηκευμένα N/p σημεία των d διαστάσεων.

Να γραφεί μια υπορουτίνα που να ανακατανέμει τα σημεία στις διαδικασίες έτσι ώστε οι πρώτες p/2 διαδικασίες να ανακτήσουν τα σημεία που έχουν απόσταση μικρότερη ή ίση της διάμεσης Ευκλείδειας απόστασης και οι υπόλοιπες p/2 διαδικασίες τα σημεία που έχουν μεγαλύτερη ή ίση από την διάμεση απόσταση. Φροντίζουμε η κατανομή των σημείων να γίνει σωστά ώστε και μετά την ανταλλαγή οι διαδικασίες να έχουν τοπικά αποθηκευμένα N/p σημεία. Υποθέτουμε ότι πάντα δουλεύουμε με ζυγό αριθμό διαδικασιών και αριθμό σημείων.

Συγκεκριμένα, η διαδικασία αρχηγός επιλέγει ένα τυχαίο σημείο από αυτά που της ανήκουν, και το ανακοινώνει σε όλους ως το ``pivot``. Όλες οι διαδικασίες υπολογίζουν την απόσταση από το σημείο ``pivot`` και τα τοπικά τους σημεία. Ο αρχηγός συλλέγει τις αποστάσεις από όλες τις διαδικασίες, βρίσκει τη διάμεση απόσταση με τη χρήση της υπορουτίνας ``quickselect`` . Η διάμεση απόσταση ανακοινώνεται σε όλες τις διαδικασίες. Οι διαδικασίες διαχωρίζουν τα σημεία και μετρούν πόσες αποστάσεις τους είναι μικρότερες της διάμεσης και πόσες μεγαλύτερες. Η πληροφορία αυτή χρησιμοποιείται έτσι ώστε να υπολογιστεί ένας πίνακας ανταλλαγών ώστε όλες οι διαδικασίες να μπορούν να ανταλλάξουν με ταυτόχρονες επικοινωνίες συνεχόμενα τμήματα μνήμης ώστε να επιτύχουν την επιθυμητή τελική κατανομή σημείων.


### Παραδοτέα

1. Υλοποίηση σε ```mpi``` συνάρτησης ``distributeByMedian`` που να κάνει την κατανομή όπως περιγράφεται παραπάνω για p διαδικασίες και N/p σημεία των d διαστάσεων. Πχ p = 2^7, N = 2^{24}, d = 2^5. Κύριο πρόγραμμα που να διαβάζει δεδομένα πολυδιάστατων σημείων και να χρησιμοποιεί την παραπάνω υπορουτίνα αναδρομικά για να κατανείμει σημεία τα οποία διαχωρίζονται σε υποτμήματα διακριτών αποστάσεων σε κάθε διαδικασία, δηλ, η πρώτη διαδικασία έχει όλα τα σημεία με τις μικρές αποστάσεις, η τελευταία όλα τα σημεία με τις μεγάλες αποστάσεις κ.ο.κ. χωρίς όμως να χρειαστεί να γίνει διάταξη των αποστάσεων. Το πρόγραμμα σας θα πρέπει να αυτό-ελέγχει την ορθότητα του αποτελέσματος! 

2. Αναφορά μέχρι 3 σελίδες με περιγραφή της υλοποίησης και αποτελεσμάτων για δεδομένα που θα ανακοινωθούν αργότερα.

3. Προθεσμία μέχρι και 25 Δεκεμβρίου 2021.
